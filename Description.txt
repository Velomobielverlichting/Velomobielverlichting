Timers, clockfrequentie en stroomverbruik

Om stroomverbruik te beperken, wil ik de clockfrequentie van de controller verlagen.
Dit kan bij de ATmega32U4 door de prescaler van de CPUclock aan te passen.
Dit kan tijdens het lopen van het programma gebeuren.
Om de timers op de goede snelheid te laten blijven lopen zal ook de prescaler hiervan aangepast moeten worden.
De Arduino Leonardo heeft standaard een 16 MHz kristal.
De standaard CPU clock is ook 16 MHz, (prescaler 1x).
De timers hebben een prescaler van 64x
Door nu de timers een prescaler van 8 en de processor ook een prescaler van 8 te geven, wordt de processorfrequentie 2 MHz, en blijven de timers op dezelfde frequentie draaien.
Stroomverbruik in Idle wrdt dan <1 mA bij 5V voedingsspanning.
